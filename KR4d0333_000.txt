# -*- mode: mandoku-view; -*-
#+TITLE: 東野農歌集
#+DATE: 2015-08-25 00:04:49.579230
#+PROPERTY: ID KR4d0333
#+PROPERTY: BASEEDITION WYG    
#+PROPERTY: JUAN 原序
<pb:KR4d0333_WYG_000-1a>¶
原序¶
戴昺字景明號東野石屛之從孫嘉定己夘登第授贑¶
州法曹參軍有東野農歌集石屏稱其不學晩唐體曽¶
聞大雅音者也集中答妄論唐宋詩體者云安用雕鎪¶
嘔肺膓辭能達意即文章性情元自無今古格調何須¶
辨宋唐人道鳳簫諧律呂誰知牛鐸有宮商少陵甘作¶
村夫子不害光芒萬丈長知此可與言詩矣廬陵楊萬¶
里題¶
<pb:KR4d0333_WYG_000-1b>¶
余效官秋浦公餘弗暇他問獨未能忘情於吟凡得諸¶
山川之登覽景物之感觸賔友之應酬率於五七字寄¶
之雖草根喓喓栁梢嘒嘒視嗚髙岡唳九皋聲韻邈乎¶
不侔而發乎情則一也抖擻破嚢凡百篇輙忘其醜錄¶
以備或者楓落吴江之問寶祐改元癸丑修禊日東野¶
子戴昺自叙¶
#+PROPERTY: JUAN 目錄
<pb:KR4d0333_WYG_000-2a>¶
欽定四庫全書　　　　　集部四¶
　東野農歌集目錄　　　　别集類三(宋/)¶
　　巻一¶
　　　五言古詩¶
　　巻二¶
　　　七言古詩¶
　　巻三¶
　　　五言律¶
<pb:KR4d0333_WYG_000-2b>¶
　　巻四¶
　　　七言律¶
　　巻五¶
　　　七言絶¶
　　　　(臣/)等謹案東野農歌集五巻宋戴昺撰昺字¶
　　　　景明東野其自號也天台人石屏居士復古¶
　　　　之從孫嘉定己夘登進士第授贑州法曹參¶
　　　　軍其自序有效官秋浦之語則寶祐中又嘗¶
<pb:KR4d0333_WYG_000-3a>¶
　　　　爲池州幕僚不知其終於何職也其詩世有¶
　　　　二本一爲兩淮所進題曰戴東野詩祇一巻¶
　　　　乃附錄石屏集後者一爲浙江所進分爲五¶
　　　　巻其編次稍有條理而詩視兩淮本較少數¶
　　　　篇今以浙江本爲主據兩淮本增入詩十三¶
　　　　首又據宋詩抄增入詩二首凡百有餘篇與¶
　　　　自序所云篇數相合殆可以稱足本矣昺少¶
　　　　工吟咏爲復古所稱許有不學晚唐體曾聞¶
<pb:KR4d0333_WYG_000-3b>¶
　　　　大雅音之句所作大抵天然神韻不費雕鏤¶
　　　　五言如眼明千樹底春入數花中秋牀梧葉¶
　　　　雨曉袂竹林風清池涵竹色老樹蝕藤陰草¶
　　　　澗蛩聲滑松凉鶴夢清七言如野水倒涵天¶
　　　　影動海雲平壓雁行低颺栁輕風寒忽暖催¶
　　　　花小雨濕還晴皆清婉可諷頗具石屏家法¶
　　　　云乾隆四十六年三月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4d0333_WYG_000-4a>¶
　　　　　　　　　　總校官(臣/)陸　費　墀¶
